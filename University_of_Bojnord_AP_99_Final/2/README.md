<p dir="rtl">در دانشگاه بر فعالیت‌های پژوهشی اعضای هیئت علمی نظارت می‌شود. دو نوع مقاله وجود دارد: مقالات کنفرانس و مقالات مجله. هر مقاله بسته به نوع و تعداد نویسندگان، امتیازی را برای اعضای هیئت علمی به‌همراه دارد.</p>

<p dir="rtl">در این‌جا توضیحات کلاس آورده شده است. هر متغیر یا تابع مرتبط دیگر را طبق نیاز اضافه کنید. توابع سازنده و <code>get</code> و <code>set</code> را در صورت لزوم تعریف کنید.</p>

<ol dir="rtl">
    <li>کلاس <b>شخص</b> را ایجاد کرده و <b>نام</b> و <b>شناسه‌ی شخص</b> را به‌عنوان ویژگی‌های آن ایجاد کنید.</li>
    <li>کلاس <b>عضو هیئت علمی</b> را ایجاد کنید که <b>شخصی</b> است که دارای ویژگی <b>عنوان</b> از نوع <code>int</code> (استاد: ۱، دانش‌یار: ۲، استادیار: ۳) و <b>نام دانشکده</b> در نوع <code>String</code> است.</li>
    <li>تابع محاسبه‌ی امتیاز، تابعی از کلاس <b>عضو هیئت علمی</b> است که یک <code>ArrayList</code> از مقالات به‌عنوان پارامتر دریافت کرده و کل امتیازات عضو هیئت علمی را محاسبه و برمی‌گرداند. <code>ArrayList</code> شامل لیست کلیه‌ی مقالات چاپ‌شده در دانشگاه است. با پیمایش <code>ArrayList</code> و مقایسه‌ی شناسه‌ی هر مقاله با شناسه‌ی عضو، امتیاز هر مقاله محاسبه و در نهایت با جمع امتیاز مقالات، امتیاز کل فرد محاسبه می‌شود.</li>
    <li>کلاس **مقاله** را ایجاد کنید. دو نوع مقاله به‌عنوان مقالات کنفرانس و مقالات ژورنال وجود دارد که زیرکلاس‌های مقاله هستند. هر مقاله دارای خصوصیات کلی زیر است: عنوان مقاله، شماره‌ی جلد (<code>int</code>)، صفحه‌ی شروع، صفحه‌ی آخر و نویسندگان به‌عنوان مجموعه‌ای از اشیاء <code>Person</code>.</li>
    <li>مقاله‌ی کنفرانس شامل متغیرهای نام کنفرانس، سال و مکان است.</li>
    <li>مقاله‌ی ژورنالی شامل ویژگی‌های نام ژورنال و ادیتور (از نوع کلاس شخص) است.</li>
    <li>
        متد محاسبه‌ی امتیاز را به‌کمک چندریختی به‌گونه‌ای بنویسید که شرایط زیر را در نظر بگیرد:
        <br>
        <ul dir="rtl">
            <li>مقاله‌ی کنفرانسی ۱ امتیاز دارد. اگر تعداد نویسندگان دو نفر باشد ۰٫۸ امتیاز اضافه دارد و اگر تعداد نویسندگان سه نفر یا بیش‌تر باشد، ۰٫۶ امتیاز اضافه دارد.</li>
            <li>مقاله‌ی ژورنالی ۳ امتیاز دارد. اگر تعداد نویسندگان دو نفر باشد، ۰٫۸۵ امتیاز اضافه دارد و اگر تعداد نویسندگان سه نفر یا بیش‌تر باشد، ۰٫۷۵ امتیاز اضافه دارد.</li>
        </ul>
    </li>
</ol>

<p dir="rtl">کلاس تستی بنویسید که نماینده‌ی دانشگاه است. دو عضو هیئت علمی و یک لیست از مقالات ایجاد کنید، چهار مقاله‌ی خاص ایجاد کرده و آن‌ها را به لیست اضافه کنید. در نهایت، برای یکی از اعضای هیئت علمی متد محاسبه‌ی امتیاز را فراخوانی کنید.</p>
