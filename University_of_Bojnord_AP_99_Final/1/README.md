<p dir="rtl">نمره‌ی یک درس از آیتم‌های مختلفی تشکیل شده است. دو نوع آیتم وجود دارد؛ یا آزمون است، یا تکلیف.</p>

<p dir="rtl">هر آیتم شامل ویژگی‌های عنوان و نمره‌ی کسب‌شده است. آیتم تکلیف دو ویژگی دیگر نیز دارد: آخرین تاریخ مجاز برای تحویل تکلیف و تاریخ ارسال. برای سادگی، تاریخ‌ها توسط عدد صحیح نمایش داده می‌شوند. برای مثال اگر امروز ۱۰ باشد، فردا ۱۱ و دیروز ۹ است.</p>

<p dir="rtl">در نهایت، نمره‌ی کل بر اساس جمع نمرات آیتم‌ها محاسبه می‌شود. اگر آیتم آزمون باشد، همان نمره‌ی کسب‌شده به مجموع اضافه می‌شود و اگر آیتم تکلیف باشد، در صورتی که با تأخیر تحویل داده شده باشد، به ازای هر روی تأخیر ۵٪ از نمره کم می‌شود.</p>

<p dir="rtl">به‌طور مثال، اگر نمره‌ی کسب‌شده‌ی تکلیف ۵ باشد و دو روز تأخیر در ارسال وجود داشته باشد، نمره به <img src="https://latex.codecogs.com/svg.latex?5\times90%=4.5"> کاهش پیدا می‌کند.</p>

<p dir="rtl">مثال: برای یک درس، بخش‌هایی به این‌صورت وجود دارند: میان‌ترم، پایان‌ترم، تکلیف ۱، تکلیف ۲ و پروژه.</p>

<p dir="rtl">مواردی که باید برای کلاس <i>درس</i> در نظر بگیرید:</p>

<ul dir="rtl">
    <li>نام درس</li>
    <li>تعداد واحد</li>
    <li>لیستی از آیتم‌ها که شامل آزمون‌ها و تکالیف آن درس است</li>
    <li>تابعی که نمره‌ی نهایی درس را بر اساس آیتم‌های آن به‌دست می‌آورد</li>
</ul>

<p dir="rtl">کلاس <i>دانشجو</i> را با خصوصیات زیر پیاده‌سازی کنید:</p>

<ul dir="rtl">
    <li>ویژگی نام</li>
    <li>لیستی از تعداد دروسی که اخذ کرده است به‌همراه آیتم‌ها و نمرات آن‌ها</li>
    <li>محاسبه‌ی معدل</li>
</ul>

<p dir="rtl">کلاس تست را پیاده‌سازی کنید، برای یک دانشجو اطلاعات دو درس که شامل آزمون و تکلیف هستند را اضافه کرده و در نهایت، معدل وی را محاسبه کنید.</p>

<p dir="rtl"><b>توجه:</b> در طراحی کلاس‌ها حتماً از چندریختی استفاده کنید.</p>
