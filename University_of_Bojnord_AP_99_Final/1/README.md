نمره‌ی یک درس از آیتم‌های مختلفی تشکیل شده است. دو نوع آیتم وجود دارد؛ یا آزمون است، یا تکلیف.

هر آیتم شامل ویژگی‌های عنوان و نمره‌ی کسب‌شده است. آیتم تکلیف دو ویژگی دیگر نیز دارد: آخرین تاریخ مجاز برای تحویل تکلیف و تاریخ ارسال. برای سادگی، تاریخ‌ها توسط عدد صحیح نمایش داده می‌شوند. برای مثال اگر امروز ۱۰ باشد، فردا ۱۱ و دیروز ۹ است.

در نهایت، نمره‌ی کل بر اساس جمع نمرات آیتم‌ها محاسبه می‌شود. اگر آیتم آزمون باشد، همان نمره‌ی کسب‌شده به مجموع اضافه می‌شود و اگر آیتم تکلیف باشد، در صورتی که با تأخیر تحویل داده شده باشد، به ازای هر روی تأخیر ۵٪ از نمره کم می‌شود.

به‌طور مثال، اگر نمره‌ی کسب‌شده‌ی تکلیف ۵ باشد و دو روز تأخیر در ارسال وجود داشته باشد، نمره به $5 \times 90% = 4.5$ کاهش پیدا می‌کند.

مثال: برای یک درس، بخش‌هایی به این‌صورت وجود دارند: میان‌ترم، پایان‌ترم، تکلیف ۱، تکلیف ۲ و پروژه.

مواردی که باید برای کلاس *درس* در نظر بگیرید:

+ نام درس
+ تعداد واحد
+ لیستی از آیتم‌ها که شامل آزمون‌ها و تکالیف آن درس است
+ تابعی که نمره‌ی نهایی درس را بر اساس آیتم‌های آن به‌دست می‌آورد

کلاس *دانشجو* را با خصوصیات زیر پیاده‌سازی کنید:

+ ویژگی نام
+ لیستی از تعداد دروسی که اخذ کرده است به‌همراه آیتم‌ها و نمرات آن‌ها
+ محاسبه‌ی معدل

کلاس تست را پیاده‌سازی کنید، برای یک دانشجو اطلاعات دو درس که شامل آزمون و تکلیف هستند را اضافه کرده و در نهایت، معدل وی را محاسبه کنید.

**توجه:** در طراحی کلاس‌ها حتماً از چندریختی استفاده کنید.